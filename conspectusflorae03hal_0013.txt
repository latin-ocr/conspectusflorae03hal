Praefatio. HI

tantum species concluderent atque contrariis diagnosticis discernerentur;
signa anteposui haec: a α >< O . 3 , ——. Simul conspectum operis
clariorem fieri putavi, si hunc conspectum signorum singulorum generum,
quibus complures species sunt, descriptioni praeposuissem.

Quod ad loca, ubi species inveniuntur, notanda pertinet, omnia,
quae sive ex litteratura sive ex herbariis cognoscere potui, attuli, quod
hoc solo modo, quibus in regionibus terrae, quod ad floram pertinet,
non satis pervestigatae, species inveniantur, certe discerni potest. In
paucis tantum speciebus, quas ubique inveniri constat, hanc rationem
neglexi. Nomina locorum ita scripsi, ut sive in libris sive in titulis
sive in charta regni Graeciae geographica a militari instituto geographico
Vindobonensi modulo 1 :3000000 anno 1885 edita atque ab H. Kie-
perto perspecta aut in charta Cretae ab H. Kieperto edita inveni. Qua
in re uniformitatem difficillime conservari potuisse, facile intelligitur,
praesertim cum et locis et montibus et fluminibus, nisi complura, duo
saltem nomina sint, alterum antiquo, alterum posteriore tempore inditum.
Sed cum locis, ubi species inveniuntur, semper provinciae nomen praepo-
suerim, plerumque haud difficiliter loca, si quidem in chartis geogra-
phicis descripta sunt, inveniri posse mihi videntur.

Restat denique, ut omnibus, qui me in hoc opere conficiendo adiu-
verunt, gratias agam, imprimis Th. de Heldreich, amico meo mortuo,
qui multos per annos materia herbarum subpeditanda ad hoc opus con-
ficiendum plurimum valuit. Gratias quoque maximas illustrissimae
academiae litterarum caesareae Vindobonensi debeo, quae me et in pere-
grinatione mea per Graeciam secunda et in editione huius operis libe-
ralissima munificentia adiuvit.

Spero hunc librum, quem ad niodum sit mancus, tamen omnibus,
qui florae Graecae operam dant, 111agistrum atque iis, qui posthac de
hac re quaerent, fundamentum fore, quare operam multos per annos
in hanc rem consumptam me non perdidisse puto.

Auctor.

14<

