introductio. XV

Insularum fluvios brevi cursu esse ex rerum natura ipsa intelligitur.
Multi fluvii non nisi in Creta inveniuntur, quorum plurimi torrentes
sunt; aliqua magnitudine hi soli fluvii sunt: in litore septemtrionali
Mylopotamus, in litore meridionali Platypotamos, Hyerapotamos‚
Anapodharis. ·

Lacus in Graecia non multi iique parvi sunt: in Epiro Butrinto
et Risa lacus, lacus Acherusia seu Janissaeus‚ Logaru lacus, apud
sinum Ambracium situs; in Thessalia Nazeros lacus in radicibus Olympi
situs, lacus eiusdem nominis in Othrys monte situs, Karla lacus a Larissa
meridiem versus situs; in Acarnania: Vulcharia l.‚ lacus apud Ampe-
lakion situs, Ambrakia lacus, quocum angustiis, quibus pons impositus est,
Rivios lacus coniungitur, Ozeros 1., lacus apud AngeMcastron situs,
Agrinion sive Trichonis lacus; in Boeotia: Copais sive Topolia incus,
Lykeri sive Hylike l.‚ Para sive Harma l.; in Peloponnesi occidentali
parte: lacus apud Kunupeli situs, Lechaena et Kofiki l. in Elide siti,
Muria et Agulinitza lacus in Messenia siti; denique lacus nonnulli
media in Achaia apud Sudena siti, Phonia 1. 111 Aroania valle situs,
lacus Stymphalicusg nonnulli parvi lacus etiam in Corcyra et Creta
insulis siti sunt.

Loca demissa atque palustria, quae nonnullis in regionibus lacuum
munere funguntur, imprimis in litoribus inveniuntur, ut (ne minora ad-
feram): in meridionali parte Epiri et Aetoliae, in Thessalia in ore Penei;
deinde commemoratione digna sunt: palus apud Karacair prope La-
rissam sita, loca demissa apud sinum Pagasaeum sita, Topolia lacus
paludes, loca demissa in litoribus Atticae, Argouda, Elidis, in ore Eu-
rotae apud Helos sita.

IV. De humi structura.

Continentis Graeci atque insularum finitimarum humus maxima
quidem ex parte e saxis sedimentariis formata est; vulcania saxa raro
inveniuntur. Imprimis humus e saxis calcariis exstructa est3 praeter
ea quoque schisti, margae, saxa arenaria, saxa conglomerata nonnullis
in regionibus haud raro inveniuntur. Cuius aetatis haec saxa sint,
difficillime decerni potest neque plane constat. Schistos crystallinos,
cum omnino vetustissimis saxis adnumerentur, in Graecia quidem plu-
rimi viri docti ex formationibus recentioribus transformatos esse putant;
sed nuperrime in saxis calcariis, quae adhuc tertiaria esse putabantur,
fossilia formationis triassicae inventa sunt, unde nunc palaeozoicas
quoque formationes statuendas viri docti putant.

a) Antiquissima Graeciae saxa schisti crystallini Cycladum in-
sularum sunt, qui Epidot, Glaucophon atque inicam, talcum continent.
Quibuscum saxis invicem marmora inveniuntur. In Creta quoque schisti
et calces crystallini sunt.

b) Quibus Cycladum saxis recentiores schisti continentis Graeci
sunt, in quibus imprimis schisti argillas et micas continentes, saxa sili-
cata, minus saepe schisti eloritici et albidi schisti micas continentes

